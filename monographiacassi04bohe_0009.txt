Annis duodecim, quae jam praeterlapsa sunt, ex quo volumen
primum hujus operis in lucem edidi, et Musea Europae, insectis
collectis ditissima, ipse percrustatus sum et Entomologi novas
formas easque plurimas mihi amicissime communicaverunt, ita
ut numerum haud parvum, species scilicet 372, in voluminibus
tribus jam divulgatis non recensitas describere possem. Itaque
suplementum conscripsi, ut, quantum in me fuit absoluta esset
haec Cassididarum historia.

Species, quas hucusque ipse examinavi 1663 sunt, qua—
druplo igitur plures quam quas in Catalogo suo, editione altera
anni 1833 enumeravit DEJEANUS. Restant adhuc species 50,
ab auctoribus veteribus denominatae, quas ad formas mihi
certe cognitas non sine dubio referri potui.

Ut distributio geographica animalculorum a me descri-
ptorum melius diluceat, hic nonnulla de hac re afferre volo,
praesertim quum ad species rite cognoscendas, haud parum
valeat cognoscere earum per regiones varias variam frequen-
tiam. Numerus tamen specierum in quavis regione proveni-
entium nunc temporis cognitus brevi auctus erit collectionibus
a peregrinatoribus plurimis et indefessis ad musea nostra
quotannis apportatis 3 restant praeterea terrae sat multae eae-
que vastissimae, e quibus additamenta haud spernenda certe
adhuc desiderantur, quibus cognitio nostra de Fauna ento-

‘mologica exotica haud parum augeri debet.

